{
  "news": [
    {
      "id": 1,
      "title": "På Lolland dumper skoleelever på stribe i dansk og matematik – men minister afviser at gøre forskel på pengebeløbet",
      "content": "Når man ser på, hvor mange unge der ikke har bestået dansk og matematik, når de afslutter 9. klasse, er den geografiske forskel stor.\n\nI marts blev der i folkeskoleaftalen afsat 500 millioner kroner til intensiv undervisning i dansk og matematik til de elever, der har de største udfordringer. Men pengene skal fordeles på en anden måde, end der er lagt op til, mener både partier og Arbejderbevægelsens Erhvervsråd (AE).\n\nAftalen lægger op til at fordele midlerne, så de ti procent svageste elever på hver folkeskole får del i dem, men ifølge SF's undervisningsordfører, Sigurd Agersnap, så burde de fordeles anderledes.\n\n- Når der skal udmøntes penge, så bør man gøre det der, hvor udfordringerne er størst. Det er misforstået, at alle skal have lige meget, mener han.\n\nDet samme mener undervisningsordfører for Enhedslisten Anne Hegelund, men det må ikke betyde, at det bliver mere besværligt for kommunerne at få del i pengene.\n\n- Vi synes, det giver god mening, at de her penge går til de ti procent på landsplan, der er mest udfordret og ikke på hver folkeskole, men det må ikke blive for bøvlet at få pengene ud.Hun peger samtidig på, at der er brug et generelt kvalitetsløft i folkeskolen, så der på sigt er færre elever, der har brug for en særlig indsats som den her."
    },
    {
      "id": 2,
      "title": "Seneste nyt om krigen i Ukraine",
      "content": "Rusland har sagt, at landet vil indlede militærøvelser, hvor soldater trænes i at benytte taktiske atomvåben. I Ukraine oplyser det ukrainske vægtløftningsforbund, at en tidligere europamester og OL-deltager er blevet dræbt ved fronten.\n\nI Frankrig besøger Xi Jinping et EU-land for første gang i fem år. Her har han fået at vide af både Frankrig og Europa-Kommissionen, at det er forventet, at han bruger sine forbindelser til Rusland til at stoppe krigen i Ukraine."
    }
  ]
}

